uBO Lite (uBOL) is a *permission-less* MV3-based content blocker.

Наборът от правила по подразбиране съответства на набора от филтри по подразбиране на uBlock Origin:

- Вградени списъци с филтри на uBlock Origin
- EasyList
- EasyPrivacy
- Списък със сървъри на Peter Lowe за реклами и проследяване

Можете да добавите още набори от правила, като посетите страницата с опции – щракнете върху иконата _зъбно колело_ в изскачащия панел.

uBOL е изцяло декларативен, което означава, че няма нужда от постоянен процес на uBOL за филтриране, а филтрирането на съдържание, базирано на инжектиране на CSS/JS, се извършва надеждно от самия браузър, а не от разширението. Това означава, че самият uBOL не консумира ресурси на процесора/паметта, докато тече блокирането на съдържанието – работният процес на услугата на uBOL е необходим _само_ когато взаимодействате с изскачащия панел или страниците с опции.

uBOL не изисква широко разрешение за "четене и промяна на данни" по време на инсталиране, поради което възможностите му са ограничени в сравнение с uBlock Origin или други блокери на съдържание, изискващи широко разрешение за "четене и промяна на данни" по време на инсталиране.

Въпреки това uBOL ви позволява да предоставите *изрично* разширени разрешения за определени сайтове по ваш избор, за да може да филтрира по-добре тези сайтове, като използва козметично филтриране и инжектиране на скриптове.

За да предоставите разширени разрешения за даден сайт, отворете изскачащия панел и изберете по-висок режим на филтриране, например Оптимален или Пълен.

След това браузърът ще ви предупреди за последиците от предоставянето на допълнителните разрешения, поискани от разширението, за текущия сайт и ще трябва да кажете на браузъра дали приемате или отхвърляте искането.

Ако приемете искането на uBOL за допълнителни разрешения за текущия сайт, той ще може да филтрира по-добре съдържанието на текущия сайт.

Можете да зададете режима на филтриране по подразбиране от страницата с опции на uBOL. Ако изберете оптимален или пълен режим по подразбиране, ще трябва да предоставите на uBOL разрешение за четене и промяна на данни във всички уебсайтове.

Имайте предвид, че това все още е в процес на разработка с тези крайни цели:

- По време на инсталацията няма широки разрешения за хоста – разширените разрешения се предоставят изрично от потребителя за всеки сайт.

- Изцяло декларативен за надеждност и ефективност на процесора/паметта.
