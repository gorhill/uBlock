uBO Lite (uBOL) to *niewymagający uprawnień* bloker treści oparty na MV3.

Domyślny zestaw reguł odpowiada domyślnemu zestawowi filtrów uBlock Origin:

– wbudowane listy filtrów rozszerzenia uBlock Origin
– EasyList
– EasyPrivacy
– lista serwerów śledzących i reklam Petera Lowe'a

Możesz włączyć więcej zestawów reguł, odwiedzając stronę opcji – kliknij ikonę _koła zębatego_ w wyskakującym panelu.

uBOL jest całkowicie deklaratywny, co oznacza, że nie jest potrzebny stały proces uBOL w celu filtrowania, a filtrowanie treści oparte na wstrzykiwaniu CSS/JS jest wykonywane niezawodnie przez samą przeglądarkę, a nie przez rozszerzenie. Oznacza to, że sam uBOL nie zużywa zasobów procesora/pamięci, gdy trwa blokowanie treści – proces Service Worker uBOL jest wymagany _tylko_ podczas interakcji z panelem wyskakującym lub stronami opcji.

uBOL w trakcie instalacji nie wymaga szerokich uprawnień do „odczytu i modyfikacji danych”, stąd jego ograniczone możliwości w porównaniu z uBlock Origin lub innymi blokerami treści, które w czasie instalacji wymagają szerokich uprawnień do „odczytu i modyfikacji danych”.

Jednakże uBOL umożliwia *jawnie* udzielanie rozszerzonych uprawnień na określonych wybranych witrynach, dzięki czemu może lepiej filtrować te witryny za pomocą filtrowania kosmetycznego i wstrzykiwania skryptletów.

Aby przyznać rozszerzone uprawnienia na danej witrynie, otwórz panel wyskakujący i wybierz wyższy tryb filtrowania, taki jak Optymalny lub Kompletny.

Przeglądarka wyświetli ostrzeżenie o skutkach przyznania dodatkowych uprawnień wymaganych przez rozszerzenie na bieżącej witrynie i będziesz musiał poinformować przeglądarkę, czy akceptujesz, czy odrzucasz żądanie.

Jeśli zaakceptujesz żądanie uBOL o dodatkowe uprawnienia na bieżącej witrynie, będzie on w stanie lepiej filtrować zawartość bieżącej witryny.

Możesz ustawić domyślny tryb filtrowania na stronie opcji uBOL. Jeśli tryb Optymalny lub Pełny zostanie wybrany jako domyślny, trzeba będzie przyznać uBOL uprawnienia do odczytu i modyfikacji danych na wszystkich stronach internetowych.

Należy pamiętać, że nadal trwają prace z następującymi celami końcowymi:

– Brak szerokich uprawnień hosta w czasie instalacji – rozszerzone uprawnienia są przyznawane jawnie przez użytkownika na podstawie poszczególnych witryn.

– Całkowicie deklaratywna niezawodność i wydajność procesora/pamięci.
