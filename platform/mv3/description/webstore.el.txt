uBO Lite (uBOL) is a *permission-less* MV3-based content blocker.

Το προεπιλεγμένο σύνολο κανόνων αντιστοιχεί στο προεπιλεγμένο σύνολο φίλτρων του uBlock Origin:

- Οι ενσωματωμένες λίστες φίλτρων του uBlock Origin
- EasyList
- EasyPrivacy
- Peter Lowe’s Ad and tracking server list

Μπορείτε να προσθέσετε περισσότερα σύνολα κανόνων μεταβαίνοντας στη σελίδα επιλογών -- κάντε κλικ στο εικονίδιο _Cogs_ στον αναδυόμενο πίνακα.

Το uBOL είναι εξ'ολοκλήρου δηλωτικό, πράγμα που σημαίνει ότι δεν υπάρχει ανάγκη για μόνιμη διαδικασία uBOL για να πραγματοποιηθεί το φιλτράρισμα, και το φιλτράρισμα περιεχομένου που βασίζεται σε έγχυση CSS/JS εκτελείται αξιόπιστα από το ίδιο το πρόγραμμα περιήγησης και όχι από την επέκταση. Αυτό σημαίνει ότι το ίδιο το uBOL δεν καταναλώνει πόρους CPU/μνήμης ενώ ο αποκλεισμός περιεχομένου είναι σε εξέλιξη -- η διαδικασία του service worker του uBOL απαιτείται _μόνο_ όταν αλληλεπιδράτε με τον αναδυόμενο πίνακα ή τις σελίδες επιλογών.

Το uBOL δεν απαιτεί ευρεία άδεια "ανάγνωσης και τροποποίησης δεδομένων" κατά τον χρόνο εγκατάστασης, επομένως έχει εξαρχής περιορισμένες δυνατότητές σε σύγκριση με το uBlock Origin ή άλλα προγράμματα αποκλεισμού περιεχομένου που απαιτούν ευρείες άδειες "ανάγνωσης/τροποποίησης δεδομένων" κατά την εγκατάσταση.

Ωστόσο, το uBOL σάς επιτρέπει *ρητά* να εκχωρείτε εκτεταμένες άδειες σε συγκεκριμένους ιστότοπους της επιλογής σας, ώστε να μπορεί να φιλτράρει καλύτερα σε αυτούς τους ιστότοπους χρησιμοποιώντας κοσμητικό φιλτράρισμα και έγχυση scriptlet.

Για να εκχωρήσετε εκτεταμένα δικαιώματα σε έναν δεδομένο ιστότοπο, ανοίξτε το αναδυόμενο πλαίσιο και επιλέξτε μια υψηλότερη λειτουργία φιλτραρίσματος, όπως Βέλτιστη ή Ολοκληρωμένη.

Στη συνέχεια, το πρόγραμμα περιήγησης θα σας προειδοποιήσει για τα αποτελέσματα της χορήγησης των πρόσθετων δικαιωμάτων που ζητούνται από την επέκταση στον τρέχοντα ιστότοπο και θα πρέπει να ενημερώσετε το πρόγραμμα περιήγησης εάν αποδέχεστε ή απορρίπτετε το αίτημα.

Εάν αποδεχτείτε το αίτημα του uBOL για πρόσθετα δικαιώματα στον τρέχοντα ιστότοπο, θα μπορεί να φιλτράρει καλύτερα το περιεχόμενο για τον τρέχοντα ιστότοπο.

Μπορείτε να ορίσετε την προεπιλεγμένη λειτουργία φιλτραρίσματος από τη σελίδα επιλογών του uBOL. Εάν επιλέξετε τη λειτουργία Βέλτιστη ή Ολοκληρωμένη ως προεπιλεγμένη, θα πρέπει να εκχωρήσετε στην uBOL την άδεια ανάγνωσης και τροποποίησης δεδομένων σε όλους τους ιστότοπους.

Λάβετε υπόψη ότι αυτό είναι ακόμη ένα έργο σε εξέλιξη, με αυτούς τους τελικούς στόχους:

- Να μην υπάρχουν ευρείες άδειες hosts κατά την εγκατάσταση -- οι εκτεταμένες άδειες παραχωρούνται ρητά από τον χρήστη σε βάση ανά τοποθεσία.

- Εντελώς δηλωτικό για αξιοπιστία και απόδοση CPU/μνήμης.
