uBO Lite (uBOL) je blokovač obsahu vyžadující méně oprávnění, založený na MV3.

Výchozí sada pravidel koresponduje k výchozím sadám filtrů uBlock Origin:

- Vestavěný seznam filtrů uBlock Origin
- EasyList
- EasyPrivacy
- Peter Lowe’s Ad and tracking server list

Můžete přidat více sad pravidel navštívením stránky nastavení -- klikněte na ikonu ozubených kol ve vyskakovácím panelu.

uBOL je zcela deklarativní, což znamená, že pro filtrování není potřeba permanentní proces uBOL a filtrování obsahu založené na vstřikování CSS/JS je spolehlivě prováděno samotným prohlížečem, nikoli rozšířením. To znamená, že samotný uBOL nespotřebovává zdroje CPU/paměti, zatímco probíhá blokování obsahu – proces servisního pracovníka uBOL je vyžadován _pouze_ při interakci s vyskakovacím panelem nebo stránkami nastavení.

uBOL nevyžaduje rozsáhlá oprávnění ke "čtení a úpravě dat" v době instalace, a proto má ihned po instalaci omezené možnosti ve srovnání s uBlock Origin nebo jinými blokovači obsahu, které vyžadují rozsáhlá oprávnění ke "čtení a úpravě dat" v době instalace.

Nicméně, uBOL vám umožňuje *explicitně* udělit rozšířená oprávnění na konkrétních webech podle vašeho výběru, aby mohl na těchto webech lépe filtrovat pomocí kosmetického filtrování a vstřikování skriptů.

Chcete-li na daném webu udělit rozšířená oprávnění, otevřete vyskakovací panel a vyberte vyšší režim filtrování, například optimální nebo kompletní.

Prohlížeč vás poté upozorní na důsledky udělení dalších oprávnění požadovaných rozšířením na aktuálním webu a vy budete muset prohlížeči sdělit, zda žádost přijímáte nebo odmítáte.

Pokud přijmete žádost uBOL o další oprávnění na aktuálním webu, bude moci lépe filtrovat obsah aktuálního webu.

Výchozí režim filtrování můžete nastavit na stránce nastavení uBOL. Pokud jako výchozí zvolíte režim optimální nebo kompletní, budete muset uBOL udělit oprávnění ke čtení a úpravě dat na všech webových stránkách.

Mějte na paměti, že toto je stále nedokončená práce s těmito konečnými cíli:

- Žádná rozsáhlá oprávnění hostitele v době instalace -- rozšířená oprávnění uděluje explicitně uživatel na jednotlivých stránkách.

- Zcela deklarativní pro spolehlivost a efektivitu CPU/paměti.
