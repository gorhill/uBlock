uBO Lite (uBOL) је блокатор садржаја *без дозвола*, заснован на MV3.

Подразумевани скуп правила одговара подразумеваном скупу филтера uBlock Origin-а:

- uBlock Origin листе уграђених филтера
- EasyList
- EasyPrivacy
- Peter Lowe’s Ad and tracking server list

Можете омогућити још скупова правила тако што ћете посетити страницу са опцијама -- кликните на иконицу зупчаника у искачућем панелу.

uBOL је потпуно декларативан, што значи да нема потребе за трајним uBOL процесом да би дошло до филтрирања, а филтрирање садржаја засновано на убацивању CSS/JS се обавља поуздано од стране самог прегледача, а не проширења. То значи да сам uBOL не троши CPU/меморијске ресурсе док је блокирање садржаја у току -- сервисни радни процес uBOL-а је потребан _само_ када ступите у интеракцију са искачућим панелом или страницама опција.

uBOL не захтева широку дозволу за „читање и измену података” у тренутку инсталације, стога су његове ограничене могућности ван оквира у поређењу са uBlock Origin-ом или другим блокаторима садржаја који захтевају широке дозволе за „читање и измену података” у тренутку инсталације.

Међутим, uBOL вам омогућује да *експлицитно* доделите проширене дозволе на одређеним сајтовима по вашем избору тако да може боље да филтрира те сајтове користећи козметичко филтрирање и ињекције скриптлета.

Да бисте доделили проширене дозволе за дати сајт, отворите искачући панел и изаберите виши режим филтрирања, као што је Оптимално или Комплетно.

Прегледач ће вас тада упозорити на ефекте давања додатних дозвола које захтева проширење на тренутном сајту, а ви ћете морати да кажете прегледачу да ли прихватате или одбијате захтев.

Ако прихватите uBOL-ов захтев за додатне дозволе на тренутном сајту, он ће моћи боље да филтрира садржај за тренутни сајт.

Можете подесити подразумевани режим филтрирања на uBOL-овој страници са опцијама. Ако изаберете режим Оптимално или Комплетно као подразумевани, мораћете да доделите uBOL-у дозволу да чита и мења податке на свим веб сајтовима.

Имајте на уму да је ово још увек рад у току, са овим крајњим циљевима:

– Нема широких дозвола за хост у тренутку инсталације – проширене дозволе се експлицитно додељују од стране корисника на основу сваког сајта.

- Потпуно декларативан за поузданост и ефикасност CPU/меморије.
