uBO Lite (uBOL) je bloker sadržaja *bez dopuštenja* baziran na MV3.

Zadana lista pravila odgovara uBlock Origin-ovoj zadanoj listi filtera:

- uBlock Origin ugrađene liste filtera 
- EasyList
- EasyPrivacy
- Peter Lowe-ova lista oglasa i pratećih servera

Možete dodati više skupova pravila tako što ćete posjetiti stranicu s opcijama -- kliknite ikonu _zupčanika_ na skočnoj ploči.

uBOL je u potpunosti deklarativan, što znači da nema potrebe za trajnim uBOL procesom za filtriranje, a filtriranje sadržaja temeljeno na ubacivanju CSS/JS pouzdano izvodi sam preglednik, a ne ekstenzija. To znači da sam uBOL ne troši CPU/memorijske resurse dok je blokiranje sadržaja u tijeku -- uBOL-ov servisni radni proces potreban je _samo_ kada komunicirate s skočnom pločom ili stranicama s opcijama.

uBOL ne zahtijeva široku dozvolu za "čitanje i izmjenu podataka" u vrijeme instalacije, stoga ima zadane ograničene mogućnosti u usporedbi s uBlock Origin ili drugim blokatorima sadržaja koji zahtijevaju veću dozvolu za "čitanje i izmjenu podataka" u vrijeme instalacije.

Međutim, uBOL vam omogućuje da *eksplicitno* dodijelite proširena dopuštenja na određenim web-stranicama po vašem izboru tako da može bolje filtrirati te web-stranice koristeći kozmetičko filtriranje i injekcijske skripte.

Da biste dodijelili proširena dopuštenja na određenoj web stranici, otvorite skočnu ploču i odaberite viši način filtriranja kao što je Optimalno ili Potpuno.

Preglednik će vas tada upozoriti o učincima dodjele dodatnih dopuštenja koje traži ekstenzija na trenutnom mjestu, a vi ćete morati reći pregledniku prihvaćate li ili odbijate zahtjev.

Ako prihvatite uBOL-ov zahtjev za dodatnim dozvolama na trenutnoj stranici, moći će bolje filtrirati sadržaj na njoj.

Zadani način filtriranja možete postaviti na stranici s opcijama uBOL-a. Ako kao zadano odaberete Optimalni ili Potpuni način rada, morati ćete dati uBOL-u dopuštenje za čitanje i izmjenu podataka na svim web stranicama.

Imajte na umu da je ovo još u tijeku, sa sljedećim krajnjim ciljevima:

- Nema širokih dopuštenja hosta u vrijeme instalacije -- proširena dopuštenja izričito dodjeljuje korisnik za svaku pojedinačnu stranicu.

- Potpuno deklarativno za pouzdanost i učinkovitost CPU/memorije.
