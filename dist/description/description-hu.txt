Egy hatékony blokkoló: kíméletes a processzorral és a memóriával, mégis képes nagyságrendekkel több szűrő betöltésére és alkalmazására a többi népszerű blokkolóhoz viszonyítva.

Áttekintés a hatékonyságáról: https://github.com/gorhill/uBlock/wiki/uBlock-vs.-ABP:-efficiency-compared

Használat: A nagy bekapcsológomb a kiegészítő tiltására/engedélyezésére szolgál a jelenlegi webhelyen. A gomb kizárólag a jelenlegi webhelyre érvényes, nem egy globális kapcsoló.

***

Több mint egy egyszerű reklámblokkoló: képes hosts fájlok bejegyzéseit is értelmezni, és azokból szűrőket létrehozni.

Alapértelmezetten a következő szűrőlisták kerülnek betöltésre és alkalmazásra:

- EasyList
- Peter Lowe hirdetési szerverlistája
- EasyPrivacy
- Kártékony domainek

Egyéb listák is kiválaszthatók a felhasználó igénye szerint:

- Fanboy bővített követők listája
- Dan Pollock hosts fájlja
- hpHosts hirdetés és követőszerverek listája
- MVPS HOSTS
- Spam404
- És sok más

Természetesen, több szűrő használatával a memóriaigény is növekszik. Ennek ellenére Fanboy két extra listája és a hpHosts (reklám és követőszerverek) lista hozzáadásával a uBlock memóriafogyasztása még mindig alacsonyabb, mint a legnépszerűbb blokkolóké.

Emellett, néhány extra lista kiválasztásával megnövekszik az esély arra, hogy a webhelyek használhatatlanná válnak -- főleg azon listákról van szó, melyek normál esetben hosts fájlként használatosak.

***

A szűrőlisták nélkül a kiegészítő nem sokat érne. Tehát, ha valaha is eszedbe jutna támogatást kínálni, akkor előbb gondolj azokra, akik keményen dolgoznak a listák karbantartásával, illetve ingyenesen hozzáférhetővé teszik azokat mindenki számára.

***

Ingyenes.
Nyílt forráskódú nyilvános licenccel (GPLv3)
Felhasználóknak felhasználóktól.

Közreműködők a Github-on: https://github.com/gorhill/uBlock/graphs/contributors
Közreműködők a Crowdin-en: https://crowdin.net/project/ublock

***

Ez még egy elég korai verzió, amit illik szem előtt tartani értékeléskor.

Változások listája:
https://github.com/gorhill/uBlock/releases
