Efektyvus blokatorius: neapkraunantis procesoriaus ir atminties, bet galintis taikyti tūkstančiais daugiau filtrų, nei kiti populiarūs blokatoriai.

Iliustruota efektyvumo apžvalga:
https://github.com/gorhill/uBlock/wiki/uBlock-vs.-ABP:-efficiency-compared

Naudojimas: didelis įjungimo mygtukas iškylančiame lange skirtas įjungti/išjungti uBlock dabartiniam puslapiui. Jis skirtas tik dabartiniam puslapiui ir nėra naudojamas visiškai išjungti plėtinį.

***

Lankstus, daugiau nei paprastas „reklamų blokatorius“: jis taip pat gali nuskaityti ir sukurti filtrus iš „hosts“ failų.

Iš karto yra įtraukiami ir pradedami naudoti šie filtrų sąrašai:

- EasyList
- Peter Lowe reklamų serverių sąrašas
- EasyPrivacy
- Kenksmingos sritys

Jei tik norite, galite pasirinkti dar daugiau sąrašų:

- Fanboy pagerintas sekimo sąrašas
- Dan Pollock „hosts“ failas
- hpHosts reklamų ir sekimo serveriai
- MVPS HOSTS
- Spam404
- Ir daugybę kitų

Žinoma, kuo daugiau įjungsite filtrų, tuo labiau bus apkrauta operatyvioji atmintinė. Tačiau, net ir pridėjus du Fanboy sąrašus bei hpHosts reklamų ir sekimo serverius, uBlock naudoja žymiai mažiau atminties nei kiti populiarūs blokatoriai.

Taip pat žinokite, kad pridėjus kelis kitus sąrašus, padidėja tikimybė, kad puslapis nebus rodomas tvarkingai, tai ypač galioja sąrašams, kurie dažniausiai naudojami kaip „hosts“ failai.

***

Be filtrų sąrašų šis plėtinys yra niekas. Taigi, jeigu iš tiesų norite kaip nors prisidėti, pagalvokite apie sunkiai dirbančius žmones, kurių dėka filtrų sąrašai yra prieinami visiems nemokamai.

***

Nemokamas.
Atviroji programinė įranga su viešąja licencija (GPLv3)
Naudotojų naudotojams.

Github talkininkai: https://github.com/gorhill/uBlock/graphs/contributors
Crowdin talkininkai: https://crowdin.net/project/ublock

***

Tai pakankamai ankstyva versija, turėkite tai omenyje, kai rašysite apžvalgą.

Projekto pakeitimų žurnalas:
https://github.com/gorhill/uBlock/releases
