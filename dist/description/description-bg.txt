Действащ блокер: щадящ паметта и процесора, но и способен да зареди и наложи хиляди филтри в сравнение с други популярни блокери.

Илюстрация на неговата ефикасност: https://github.com/gorhill/uBlock/wiki/uBlock-vs.-ABP:-efficiency-compared

Използване: големият бутон за включване в изскачащия прозорец забранява/разрешава uBlock в текущия сайт. Приложим само за текущия сайт, не действа глобално.

***

Гъвкав, нещо повече от „блокер на реклами“: чете и създава филтри на базата на файлове с хостове.

Първоначално са заредени и наложени следните филтри:

- EasyList
- списък с рекламни сървъри от Peter Lowe
- EasyPrivacy
- вредоносни домейни

Aко желаете, на разположение са допълнителни списъци, които да изберете:

- разширен проследяващ списък от Fanboy
- файл с хостове от Dan Pollock
- рекламни и проследяващи сървъри от hpHosts
- MVPS HOSTS
- Spam404
- и много други

Разбира се, колкото повече списъци включите, толкова по-голямо е използването на паметта. Въпреки това, дори и след добавяне на двата допълнителни списъка от Fanboy, рекламните и проследяващи сървъри от hpHosts, uBlock₀ използва по-малко памет в сравнение с други много популярни блокери.

Имайте също така предвид, че избирането на определени допълнителни списъци може да доведе с голяма степен на вероятност до неправилно функциониране на сайтовете — особено тези, които по принцип се ползват като файл с хостове.

***

Без предварително зададените списъци с филтри, това разширение е нищо. Така че, ако някога наистина искате да допринесете с нещо, помислете за хората, работещи усилено по поддържането на списъците с филтри, предоставени ви за безплатно използване от всички.

***

Безплатно.
Отворен код с публичен лиценз (GPLv3)
За потребители от потребители.

Сътрудници @ Github: https://github.com/gorhill/uBlock/graphs/contributors
Сътрудници @ Crowdin: https://crowdin.net/project/ublock

***

Това е доста ранна версия, имайте го предвид, когато я разглеждате.

Списък с промени на проекта:
https://github.com/gorhill/uBlock/releases
